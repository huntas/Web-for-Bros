55-та окрема артилерійська бригада «Запорізька Січ» (55 ОАБр, в/ч А1978) — військове формування артилерійських військ Збройних сил України. Бригада перебуває у складі оперативного командування «Схід».

З серпня 2018 року бригада носить почесну назву — Запорізька Січ.

В складі бригади 6 дивізіонів:

1-й гаубичний артилерійський дивізіон (2А65 «Мста-Б»)
2-й гаубичний артилерійський дивізіон (2А65 «Мста-Б»)
1-й гарматний артилерійський дивізіон (2А36 «Гіацинт-Б»)
2-й гарматний артилерійський дивізіон (2А36 «Гіацинт-Б»)
Протитанковий артилерійський дивізіон (МТ-12 «Рапіра»)
Дивізіон артилерійської розвідки
батальйон охорони (39 окремий мотопіхотний батальйон)

10 жовтня 2016 року у Запоріжжі відкрили меморіальну дошку на честь загиблих воїнів бригади. Меморіальний знак відкрили на вулиці, що носить ім'я «Героїв 55-ї артбригади», до перейменування — Уральська.[6]

====

Довідка: Перша назва "55-ки" - 16-а артилерійська дивізія прориву. Створено її було у Чебаркулі (Урал) за часів Другої світової війни. Формування частини завершилося 30 грудня 1942 року, ця дата і є офіційним днем її народження. Після завершення війни дивізія переїхала до Запоріжжя та "оселилася" на території, яку містяни знають як "Уральські казарми". Ще двічі з'єднання міняло статус (з дивізії на бригаду, потім навпаки) та нумерацію. "55-кою" воно стало у 1973 році.

===
Вже за незалежності, у 2005 році, дивізія знов стає бригадою. У 2010 році частині присвоїли почесне ім’я уродженця Запорізького краю, двічі Героя Радянського Союзу Василя Петрова. Він відомий тим, що повернувся на фронт після втрати обох рук.
===
Участь у бойових діях на Донбасі

З перших тижнів збройної агресії Росії проти України стало зрозумілим, що це буде не просто антитерористична операція, а повномасштабна війна, і без "богів війни" нашим бійцям не обійтись. А 55-та бригада була єдиною окремою артилерійською частиною на сході України.

===
Перший бойовий досвід у цій війні бригада отримала у секторі "Д". Кілька батарей запорізьких артилеристів разом із 72-ою та 79-ою бригадами блокували кордон із Росією. Тоді наші бійці два місяці знаходилися під обстрілом з території "братньої" країни, а відповідати не могли.

Літо 2014-го – перші втрати бригади. Капітан Сергій Білокобильський загинув 19 липня під час обстрілу наших позицій неподалік від села Дякове Луганської області. Вихід з Південного "котла" уніс життя майора Петра Третяка та сержанта Євгена Сиротіна.
===
Не можна не згадати про випадок, що стався під час відходу двох запорізьких батарей зі Старобешевого наприкінці серпня 2014-го. Восьмеро бійців тоді загубилися. Незважаючи на величезний ризик, комбат Олександр Мосейчук не залишив своїх солдат – після відводу техніки він повернувся за ними, всю ніч шукаючи бійців у лісі, фактично в тилу бойовиків. Загублених воїнів вдалося знайти та врятувати, а Мосейчук (незважаючи на молодий вік, його зазвичай називають Сан Саничем) став "легендою" бригади.
===
Восени 2014 року у складі бригади на Донбасі служив "ВІП-боєць" - син Юрія Луценка Олександр. За словами солдат, особливого ставлення до себе родич впливового політика не вимагав. "Нормальний пацан, воював як і всі, пільг і привілеїв у нього не було. І спав під машинами, і в багнюці, і снаряди тягав", - згадує Віктор, мобілізований боєць "55-ки".
Щоправда, в армії Луценко-молодший пробув недовго – десь півтора місця, після чого був демобілізований за станом здоров’я. Але про бригаду не забував – допомагав воякам як волонтер.
===
Наприкінці 2014 – на початку 2015 років вся країна спостерігала за запеклими боями у Донецькому аеропорту. Десантники та піхотинці, що брали участь в обороні терміналу, яких ми знаємо як "кіборгів", часто наголошують: без влучних пострілів запорізьких артилеристів навряд чи вдалося б тримати ДАП так довго.
=
Майор Ярослав Шерстюк вже понад рік служить у Києві, у штабі ракетних військ, але є вихідцем із запорізької бригади. Ще до війни він розробив (а потім постійно вдосконалював) для наших артилеристів програму "Укроп", що робить всі необхідні розрахунки, чим суттєво пришвидшує їхню роботу. У минулому році він представив свій новий продукт - програмний комплекс автоматизованого управління вогнем артилерійської батареї "ArtOS", створений разом із фахівцями інженерної школи "Ноосфера".
===
